<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alessandro Pozzato</title>
    <link rel="stylesheet" href="styles.css?v=20250224">
    <link href="https://fonts.googleapis.com/css2?family=Julius+Sans+One&display=swap" rel="stylesheet">
</head>
<body>
    <script src="script.js"></script>
    <div class="background-overlay"></div>
    
    <img src="images/moon.png" alt="Moon" class="image_mode" onclick="toggleDarkMode()">
    
    <div>
        <h1 class="name-title">MUSIC</h1>
    </div>

    <div class="card_music">
        <div class="window-controls">
            <img src="images/delete_button.svg" class="control-icon" alt="?">
            <img src="images/remove_button.svg" class="control-icon" alt="?">
            <img src="images/add_button.svg" class="control-icon" alt="?">
        </div>
        <div class="music_card_content">
                <a>**Un po’ di storia:**  
La musica è sempre stata una componente importante della mia vita, sia passivamente che attivamente. Il mio percorso da musicista inizia nel 2011: durante le elementari ho frequentato una scuola di musica nel mio quartiere, dove ho studiato la pianola elettrica e acquisito una buona base di teoria musicale.  
Nonostante lo strumento mi affascinasse allora come oggi, non ho mai realmente brillato, sia per lo scarso impegno nello studio, sia per la mia scarsa coordinazione asimmetrica: spesso mi veniva naturale muovere le mani in modo simmetrico, il che non aiutava con lo studio del pianoforte.  
Alle scuole medie ho frequentato una scuola a indirizzo musicale dove ho continuato a studiare pianoforte, facendo progressi, ma non quanto avrei dovuto. In quegli anni ho riscoperto la vecchia chitarra di mio padre: guardando tutorial online ho scoperto di cavarmela, anche senza basi, forse anche grazie al fatto di essere mancino e suonarla come un destro, cosa che mi rendeva tutto più semplice. Ricordo che la portai anche a un campo scout estivo per esercitarmi e mi divertii moltissimo.  
Nell’ultimo anno di medie iniziai, sempre nella stessa scuola di musica, un corso di chitarra: inutile dire che andò molto meglio. Ero innamorato dello strumento, e trattandosi di uno strumento molto usato in contesti di gruppo, migliorai parecchio grazie alla pratica continua.  
L’anno successivo ricevetti in regalo anche una chitarra elettrica che uso ancora oggi: pur essendo semplice, suona bene e la tratto al meglio delle mie possibilità.  
Negli anni successivi ho abbandonato il corso a causa della pandemia di Covid, ma ho continuato a suonare e studiare in modo autonomo. Durante la quarantena del 2020 ho anche preso un basso e ho iniziato a studiarlo da autodidatta: pur essendo diverso dalla chitarra, le basi sono molto simili.

**Scrittura:**  
Da quando ho imparato a suonare la chitarra, già da quel primo campo estivo, ho sempre amato l’idea di scrivere una canzone: esprimere ciò che senti in modo diverso, lasciare una traccia personale.  
Quell’anno, insieme a un caro amico, scrissi un brano molto semplice e dissonante, usando in modo casuale tutti gli accordi che conoscevo. Piacque molto, anche se era praticamente inascoltabile, ma quel giorno segnò l’inizio di un percorso.  
Negli anni successivi ho scritto altri pezzi, anche se non molto frequentemente: sia da solo che con lo stesso amico del primo brano. Oggi non ne vado particolarmente fiero, perché nella mia testa suonano male, ma li considero comunque una parte di me e li accetto per come sono venuti.  
Tra i brani che mi piace ricordare ci sono _"Rugiada"_ e _"Back to the Firelight"_: il primo l’ho scritto inizialmente con lo stesso amico, poi ho rivisitato il testo da solo dopo che lui è entrato in una band; il secondo è nato un po’ per gioco, pensando a una ragazza che mi piaceva nel periodo delle medie/superiori che finì per interessarmi anche nel 2025.</a> 
        </div>

    </div>

    <a href="index.html">
        <img src="images/home.svg" alt="Home" class="home-button">
    </a>


</body>
</html>
